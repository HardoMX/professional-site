---
layout: info
lang: "se"
title: Integritet
---

# Integritet

## Jag tycker om kakor, men ändå inte. Och jag tror du håller med.
Kakor i formen av en smaskig sötsak är underbara, kakor på webben är mindre underbara. 
**Därför undviker jag kakor på alla mina sidor.**

---

## Men vad är en kaka?
En kaka är en bit text som lagras lokalt på din dator. Den kan användas för saker som automatisk inloggning, kundvagnen, eller för att spåra dig.
Företag som Google och Meta (tidigare Facebook) erbjuder tjänster för statistik och reklam som använder sig av kakor. <br />
De här kakorna som inte kommer från sidans ägare kallas för tredjepartskakor och precis som i verkligheten är de sämre än den hemmagjorda varianten.
Tredjepartskakor låter företag som Google och Meta spåra vilka sidor du besöker genom att se när din unika kaka ansluter till en sida som använder deras tjänster.
Numera har företag flera metoder för spårning, men kakor är fortfarande en del av det.

---

## Så varför ser jag ingen kak-pupupp på dina sidor?
Den enda form av lokal lagring jag använder är `document.logalStorage` API:n i JavaScript, och allt jag gör med den är att lagra din preferens av färger.
Just nu bryr jag mig heller inte mycket om statistik, och när jag börjar göra det kommer det implementeras på ett säkert sätt, utan Google eller Meta.

---

## Jag vill lära mig mer om kakor och digital integritet!
**Underbart!** Här är några sidor med info om kakor:
- [internetstiftelse.se](https://internetstiftelsen.se/podd/dumma-fragor-om-internet/vad-ar-en-cookie-for-nagot-egentligen/)
- [cookieinformation.com](https://cookieinformation.com/sv/vad-ar-en-cookie/)


Och här är några om integritet:
- [internetkunskap.se](https://internetkunskap.se/integritet/)
- [sverigeskonsumenter.se](https://www.sverigeskonsumenter.se/vad-vi-gor/digitala-rattigheter/integritet-pa-natet/)
- [europa.eu](https://europa.eu/youreurope/citizens/consumers/internet-telecoms/data-protection-online-privacy/index_sv.htm)
